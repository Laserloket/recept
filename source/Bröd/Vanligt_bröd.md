---
title: Vanligt bröd
updated: 2024-09-21T07:57:51
created: 2024-09-21T07:51:38
---

3-4 baguetter eller 1-2 limpor

**Ingredienser**
5,5 g torrjäst
5 dl kallt vatten (500 g)
10 dl vetemjöl (600 g)
2 tsk salt (12 g)

**Howto**
Blanda degen. Smula ner jästen i en bunke, tillsätt vatten, mjöl och salt och blanda till en lös deg med en slev eller en slickepott.
Täck bunken med lock eller plastfolie och låt jäsa i 6-10 timmar i rumstemperatur.

Baka ut brödet. Använd en slickepott och skrapa ut degen på ett rikligt mjölat bakbord. Vik ihop den till ett paket.
Sätt ugnen på 250 grader. Låt degen jäsa tills den ökat i storlek och känns lätt och puffig, vilket kan ta 30–60 minuter.

Strö lite mjöl på degen och dela den till frallor, baguetter eller limpor. Lägg bröden på en plåt med bakplåtspapper.
Grädda bröden tills de fått ordentligt med färg, det tar 15–35 minuter beroende på brödens storlek. DE är färdiga när innertemperaturen har nått 98 grader.
