---
title: Rågsiktsbröd från Örgryte
updated: 2022-01-16T13:02:36
created: 2022-01-16T12:48:10
---

PM

**Ingredienser**
2 liter skummjölk
1 liter vatten
2 kg rågsikt
2 msk salt (knappt)
½ kkp kummin
Pressjäst för 8 öre
(1 thekopp svagdricka)

**Beredning**
Mjölken och vattnet ljummas; jästen, med tillsats af litet socker och mjöl utröres i 1 tekopp svagdricka, slås i en kruka och ställes vid spisen att jäsa upp. Då jästen är färdig slås mjölet i ett tråg, vätskan tillsättes under flitig omrörning med en träspade och slutligen jästen. Degen arbetas en stund, hvarefter den öfvertäckes med en filt och får stå tills den höjt sig. Då inarbetas saltet och kryddorna, degen får åter hvila en stund tills den jäst upp, hvarefter den arbetas väl på bakbordet. Då den kännes riktigt smidig utbakas den i runda kakor,, omkr 30 cm i genomskärning och 3 cm tjocka, hvilka naggas väl och ställes att jäsa upp. Just innan de insättas i ugnen naggas de åter, denna gång med en grof trästicka och gräddas därefter i stekugn tills de få vacker, ljusbrun färg. Då bröden fått kallna, borstas de för att få bort allt mjöl, som stannat kvar utanpå.

Recept från: Hustrun Anna Bengtsson (mannen sågverksarbetare), Käralund, Örgryte, Västergötland
Upptecknat: 1900 av Elin Ekberg (Uppsala, 29403:20)

